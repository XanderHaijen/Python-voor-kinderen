# Python voor kinderen

_Door Xander Haijen (xanderhayen2@gmail.com)_

Dit project bevat enkele oefeningen op het **programmeren in Python voor kinderen tussen 10
en 14 jaar**. De oefeningen zijn van uiteenlopende moeilijkheidsgraad en vooral bedoeld voor
absolute beginners met nog maar enkele dagen ervaring in Python. De map _Opdrachten_ bevat de skeletten
van de oefeningen. Voor sommige oefeningen moeten de kinderen van nul beginnen, andere bestaan uit het
invullen van een aantal functies.

**Error handling en foutdetectie**: Er is zoveel mogelijk geprobeerd om fouten die bij de uitvoering plaatsvinden
op te vangen en te vervangen door een korte Nederlandstalige uitleg gevolgd door een exit. Dit vervangt dus de Errors die
Python zou raisen. Dit geldt niet voor _syntax errors_: deze zullen nog steeds op de normale manier
een Error raisen.

**Gebruik**: de eenvoudigste manier om deze bestanden te 'downloaden' is door het bestand in
_Raw_-formaat te openen en dan alles selecteren en kopiëren in een nieuw bestand in de IDLE.

Als je een fout terugvindt in de opdrachten of oplossingen, of een suggestie hebt voor een verdere
verbetering, gelieve me te contacteren op xanderhayen2@gmail.com.

### Overzicht
• `Kanon Opdracht.py` is een implementatie van het bekende spelletje _Cannon_ waarbij de 
speler bewegende doelen moet raken. De opdracht bevat enkele functies die aangevuld moeten worden.

• `RaadNummer Opdracht.py` bestaat enkel uit een opdracht: Schrijf een programma dat je een nummer doet raden tussen 0 en 10.
Hierbij wordt begonnen van nul.

• `SchaarSteenPapier Opdracht.py` bestaat uit een basisopdracht met een hele hoop extra's voor kinderen die al
goed weg zijn met het programmeren in Python.

• `Snake Opdracht` is een implementatie van het bekende spel _Snake_ en bestaat uit een aantal functies
die aangevuld moeten worden.

• `TicTacToe Opdracht` is een implementatie van het bekende spel _Tic-Tac-Toe_, ook wel _OXO_ genoemd, 
en bestaat uit enkele functies die aangevuld moeten worden.

• De map `oplossingen` bevat voor alle oefeningen een modeloplossing. Deze zijn slechts indicatief,
wat een opdracht kan natuurlijk op verschillende manieren worden volbracht.

• De map `.idea ` bevat enkel configuratie-bestanden en geen bestanden van nut voor de opdrachten.

De opdrachten en oplossingen maken allemaal gebruik van enkel de packages die in de basis van
Python zitten. De kinderen moeten dus geen nieuwe packages of modules downloaden.